
VERORDENING.
Nadat door verordening van 29 Mei 1916 de voortbrengsels des oogst van dit jaar in beslaggenomen zijn,
wordt er voor het legergebied, betreffende den
OOGST VAN OLIEVRUCHTEN
1004
in 't bijzonder, bestemd als volgt:
1. Het inoogsten van koolzaad, raapzaad, hederik (maagdenpalm), ravison, slaapbol (maankop),
hennep en zonnebloemen is verboden, voor dat het zaad heelemaal rijp is.
Op het inoogsten moet onmiddellijk het uitdorschen of uitwinnen der vruchten op andere wijze volgen.
2.
De onder cijfer 1 genoemde oliezaden moeten geheel en al — die van eene gemeente altijd te zamen
onder bijvoeging eener lijst der leveraars en der door iederen leveraar geleverde hoeveelheden, door bemid-
deling der burcelen tot exploitatie van den landbouw bij de Veldintendanturen der legerkorpsen, alsook door
bemiddeling der Orts- en Etappenkommandanturen aan de vlasbureelen te KORTRIJK en LOKEREN geleverd
worden. Nadere aanwijzingen zullen de genoemde vlasbureelen door de Etappen-Inspektion ontvangen en
daarna verzenden.
Alle onder cijfer 1 genoemde olievruchten moeten tot den 30 September 1916 geleverd worden.
3. — Voor de levering der olievruchten worden de volgende hoogste prijzen bepaald :
Koolzaad (zomer- en winterzaad) frank 75,00 de 100 kilos.
Raapzaad (zomer- en winterzaad) frank 70,00 de 100 kilos.
Hederik en ravison frank 50,00 de 100 kilos.
Slaapbol (maankop) frank 100 de 100 kilos.
Lijnzaad frank 62,50 de 100 kilos.
Hennepzaad fr. 50,00 de 100 kilos.
Zonnebloemen frank 56,00 de 100 kilos.
4. – Met ten hoogste 3 jaar gevangenis en met geldboete tot 30,000 mark of met eene dezer straffen
wordt gestraft, wie de bestemmingen dezer verordening overtreedt.
De voorraden, tot welke de overtreding betrekking heeft, zullen worden verbeurd verklaard.
Zijn bevoegd de duitsche militaire rechtbanken en militaire besturen.
5. Als zaaigoed voor het volgende jaar zullen bijtijds de onder cijfer 1 genoemde oliezaden, inzonderheid
gezuiverde lijnzaad, ter beschikking der landbouwers gesteld worden.
A. H.Q., den 3 Augustus 1916.
Der Oberbefehlshaber, Herzog ALBRECHT VON WÜRTTEMBERG.
VERORDENING.
betreffende de wijziging toegebracht aan artikels 3 en 9 der belgische grondwet van
15 Jani 1914 tot regeling van het lager onderwijs.
Artikels 8 en 9 der Wet van 15 Juni 1914 tot regeling van het lager onderwijs worden door de volgende
bepalingen vervangen :
Artikel 8. In de tweede helft der maand Augustus, wordt door de gemeentebesturen den kanton-
nalen opziener de lijst der schoolplichtige kinderen overhandigd. Het tot hiertoe voorgeschreven model
wordt hiertoe aangewend.
In de eerste helft van September wordt in elke gemeente, door de gemeenteoverheid, een door den
bevoegden kantonnalen opziener onderteekenden oproep aangeplakt, waarin de gezinshoofden aan de ver-
plichtingen hun krachtens de wet opgelegd en op de gevolgen, welke het niet naleven ervan medebrengt,
herinnerd worden. Dit bericht vermeldt uitdrukkelijk, dat het gezinshoofd vrij is zijne kinderen te zenden
naar de school welke hij verkiest en dat het verboden is eenigen dwang op hem uit te oefenen, om hem een
school op te dringen, welke niet de school zijner keuze mocht zijn.
De tot hiertoe voorziene onderrichtingen en meldingskaarten worden niet verzonden. Ter vervanging
daarvan zenden de schoolhoofden den kantonnalen opziener, acht dagen na het heropenen der klassen, eene
lijst toe met de namen der kinderen welke in hunne school werden ingeschreven.
Artikel 9. De gezinshoofden, welke binnen de acht dagen na het heropenen der gemeentescholen
hunner woonplaats, hun kinderen niet in eene gemeente-, aangenomen of aanneembare school hebben laten
inschrijven, ofwel den kantonnalen opziener niet hebben laten weten, waar zij hunne kinderen laten onder-
wijzen, worden door dezen verzocht, binnen acht dagen het bewijs in te leveren, dat zij de verplichting, hun
krachtens artikel 1 der wet opgelegd, nagekomen hebben. De kantonnale opziener zendt deze verzoeken aan
het bevoegde gemeentebestuur, door hetwelk zij aan de gezinshoofden tegen een met de handtekening voor-
zien ontvangstbewijs zullen overhandigd worden. Wordt, na het bewuste uitstel, niet geantwoord, dan
klaagt de kantonnale opziener de in gebreke gebleven gezinshoofden, wegens tekortkomen aan de hun
krachtens artikel 1 opgelegde verplichting, bij den vrederechter aan.
A. H. Q., den 6 Augustus 1916.
Der Oberbefehlshaber, Herzog ALBRECHT VON WÜRTTEMBERG.
Drukk. St. Antonius, Jos. Dooreman-Volckaert.
