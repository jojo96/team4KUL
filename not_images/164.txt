
2
STAD GENT
590
Iedere inwoner is verplicht de afval van spijzen te bewaren : de vette
(zijnde afval van vleesch, beenen, visch, enz.) en de droge (schillen, groenten,
brood, enz.) ieder in een afzonderlijken emmer of bak.
Ieder huisgezin moet dus twee emmers of bakken hebben welke zuiver
moeten gehouden worden.
De afhaling zal geschieden voor dit deel van de wijk, den
Maandag, Woensdag en Vrijdag van af 9 uur 's morgens.
De afval dient tot het kweeken van varkens, wier vleesch dienen
zal de helft voor de bevoorrading boven het vleeschrantsoen der inwoners
van de stad en de andere helft voor de Militairen mits betaling aan
de Stad.
De inzameling wordt gedaan door den Stedelijken Reiningsdienst
onder toezicht der policie. Iedere kar zal voorzien zijn van eene bel.
De inwoners zullen de emmers of bakken in den gang of koer
plaatsen.
De inwoners welke geene konijnen of kiekens houden zijn verplicht
den afval af te leveren.
De inwoners die veel afleveren bekomen in groep boven het gewoon
rantsoen kosteloos een deel van een zwijn.
Februari 1917
2
